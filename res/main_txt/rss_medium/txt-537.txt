
Risk Management / Risk YönetimiMerhabalar arkadaşlar. Bugün hepimizin müzdarip olduğu en önemli konulardan biri olan risk yönetimi hakkında ufak bir yazı yazmak istiyorum. Risk yönetimi, muhtemelen her ticaret adamı (trader) veya yatırımcı (investor) için en önemli unsurlardan biridir. Fakat kripto paralardaki belirsizlik dalgası ve istikrarsızlık nedeniyle bu konu aslında bizi daha da çok ilgilendiriyor. Herhangi bir değere/dövize yatırım yaparken yarın ne olabileceğini bir bakıma kestirebilirken kripto piyasasında bu pek de mümkün olmuyor. Doğru bir risk yönetiminin başarınızın en az %50'sinden sorumlu olacağını söyleyebilirim.Aslında bu risk yönetimi dediğimiz mevzuda sabit bir kural yoktur çünkü herkesin bütçesi, kazanabileceği ve kaybedebileceği miktar arasında aldığı risk farklı bir kurulum gerektirir. Kısacası bu saydığım etkenleri sizin tutumunuza, planlarınıza, ruh halinize ve hedeflerinize göre inşa etmeniz gerekir. Sizin alacağınız risk ile bir başkasının alacağı risk bu bağlamda farklılık gösterir ve risk yönetimleriniz farklı şekillenir. Bu yazımda sizin ne yapacağınızı anlatmaktan çok kendi yaşadığım deneyimleri içinden ilginç olabilecek bazı fikirlerimi paylaşacağım.Bir ticaret adamının (trader) bütün kârını hiç etmesine sebep olan ilk şey tecrübesizlikten öte açgözlülüktür. Elinizdeki coin yükselişe başladığı zaman onu düşebileceği düşüncesi aklımızdan uçar gider. Twitter’ı kontrol edersiniz ve herkes “moon” demeye başlar, birçok haber yayılır ki bu “pump” devam edebilsin, yaptığınız seçim öyle güzeldir ki kendinizi bu proje sayesinde sektörün baştan aşağı değiştireceğine inandırırsınız (maximalizm), hacim sürekli artar ve durdurulamaz duruma gelir. Fakat bu konuda bir kesin durum var ise; BU DURUMUN İLLA Kİ SONA ERECEĞİDİR. Her zaman bir düzeltme, bir BTC düşüşü, FUD haberleri, borsalardaki hack haberleri / hatalar olacaktır. Yani eğer ticaret yapıyorsanız yani uzun vadeli coin tutmuyorsanız, “pump” yakıtına ve hedeflediğiniz kâr oranınıza bağlı olarak, SİZE GÖRE en üst sırada satış yapmalısınız.Şahsen ben %30'dan biraz daha fazla artan çoğu coin’i satıyordum ama her coin’in ayrı bir dünya olduğunu farkettim. Bazen %10 kâra tamah ederken ve bazısından %1000 kâr bekliyorum ve ona göre pozisyonumu alıyorum. Coin’in bulunduğu duruma göre reaksiyon gösteriyorum. Bu durumlar neler? Hacim, sosyal ağlarda olan reaksiyonlar, balinaların coin hareketleri sırasında ki tepkileri, vb. Ancak bir şeyden her zaman eminim; coin yükseliş yaparken bu coin’i satmak zorundayım. En üstte satmak için BEKLEMEYİN çünkü bu OLMAYACAK. Eğer ki bu yükseliş “rally”’sine canlı olarak şahit olamayacaksanız (iş güç, tatil, bireysel daha önemli yapılması gereken işler, vb.), satış emirlerinizi beklentilerinize göre yönetin ve direnç seviyelerini/resistance levels, önceki dirençten biraz daha düşük olacakmış gibi düşünün. Yapacağınız satışın yüzdesi coin’e olan niyetinize bağlı olmalıdır. Bu konuda verebileceğim tek ipucu, bir coin’e güveniyorsam veya onda gelecek görüyorsam (yatırımcı/investor düşüncesi), o coin’den asla tamamen çıkmam. Her zaman en azından %10'unu veya kâr miktarımı o coin’de bırakırım çünkü burdan sonra ne yapacağını asla bilme imkanım yok. Bunun bana getirisi çok olabilir ama götürüsü de olabilir. Bu tamamen benim risk yönetimime göre şekillenen bir durum.Bitcoin’in volatilitesini diğer değerlere göre özetleyen bir şemaRisk yönetimi ile ilgili bir diğer önemli nokta, portföyünüzün çeşitliliği ve büyüklüğüdür. Bu aslında çok uzun bir konu, ama bazı önemli noktalarımı anlatacağım. İlk ve bariz noktam; ne kadar müthiş görünüyor, ne kadar ümit verici, ne kadar parlak bir şey olursa olsun, ASLA paramın tamamı ile o coin’e GİRMEM. Bir tuzak olabilir, proje başarısız olabilir, BTC düşebilir, anlık bir yıkım veya FUD devreye girebilir. ASLA paranızın tamamıyla içeri GİRMEYİN. Güzel bir portföy en az 4+ coin’den oluşmalıdır. Sınırı ise sizin tarafınızdan uygun bir gözlem yaparak “kontrol edebileceğiniz” miktardır. Bir defasında 20+ coin’imin olduğunu görmüştüm. Bunun bir karmaşa yaratıp yaratmadığı ayrı bir mevzu veya çoğunun uzun süredir devam edip etmediğim önemli değil, her şeyin kontrol altında olması gerekiyor. Ayrıca akıl sağlığınız ve stressiz bir hayat için elzem bir öneri bu söylediğim şey. Takip edebileceğiniz miktar kadar coin’e yatırım yapın, takas girişimde bulunun. Tabii ki herşey gibi bu da kendinizi bu işe ne kadar ayırdığınıza bağlı olarak değişebilecek bir durum ama genel olarak sağlıklı bir yaşam için düzen önemlidir. Düzen HER ŞEYDİR.Her zaman takip ettiğim diğer kural ise; kripto borsasındak portföyümün %20’sinden daha fazlasını aynı coin’e koymamaktır. Bir coin’in değeri sürekli büyümeye devam ediyorsa her zaman ondan gelecek kârın %10–15’ini alır ve kârları dağıtmak için henüz değerlenmemiş coin’ler ararım. Ancak bunu da yaparken her zaman bir denge içersinde kalmaya çalışıyorum.Kârımı nasıl realize ettiğim hakkında değişmez sabit bir kuralım var. Bir ticaretten kâr alırken genellikle şu taktiği uyguluyorum. Kârımın %10’unu ALTINA, sıkıntılı ve ani bir haber ile gelen dumplarda diplerden altcoin toplamak için %30 oranında BTC’e, kalan 60%’ı ise ileri zamanlarda aynı coin’e veya fırsat verme ihtiamli daha iyi olan bir coin’e yatırıyorum. Özellikle ilk ikisi benim için oldukça önemli çünkü sert ve sıkıntılı senaryolar için sizi zihinsel ve ekonomik olarak yeni bir duruma hazırlar. Her kazandığınızı bir şekilde başka coin’lere yeniden yatırmak cazip bir şey ve getirisi şansınız yaver giderse çok olabilir ama akıllı para yönetimi her zaman bir adım önde olmalı. Ve bu bahsettiğim şeyler sadece kripto borsası için değil, HER ŞEY için olması ve uygulanması gereken bir sistematiktir.Kısacası, piyasayı arzularımıza adapte etmeye çalışmak yerine kendimizi piyasaya adapte etmeliyiz.Ve bir dost tavsiyesinde bulunayım. Paranızın %100’ünü kripto piyasasına gömmeyin. Her ne kadar blockchain teknolojisi dolar’ı mahvedecek, yok edecek gibi iddiaların havalarda uçuştuğu bir topluluk içinde olsak da işin aslı bunun bu kadar hızlı gerçekleşmeyeceği. Ben kripto piyasasına ek olarak Altın, Gümüş gibi değerli varlıklar ile ilgileniyorum, elimden geldiği kadarıyla da döviz kurları ile takas yapmaya çalışıyorum.Hayal kurmak, arzulamak, hırsını doğru yere yönlendirerek kazanmak çok önemlidir ancak bazen gerçekçi olmak hayal kurup da yıkıma uğramanızın önüne geçer, psikolojinizi sağlama almanıza yardımcı olur.Saygılarımla.