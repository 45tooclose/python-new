
10 sene önce Amazon’a 1.000 USD yatırsaydınız?Şimdinin teknoloji devleri, bir zamanlar mütevazi start up’lardı. Bir zamanlar sadece bir grup bilgisayar delisinin yatırım yaptığı bitcoin, şu anda birimi 9.000USD’lardan değerleniyor.Zamanında yapılacak küçük bir yatırım, sonradan gerçek bir piyangoya dönüşebiliyor.Çok değil sadece 8–9 sene öncesine gidelim ve 1000 USD yatırım yapmamız durumunda, şu andaki değerlemeyi, eldeki veriler üzerinden hesaplayalım:2012'de Facebook’a 1.000 dolar yatırsaydınız, şu anda bakın ne kadar olacaktı?Popüler sosyal medya platformu Facebook, bu hafta daha da popüler hale geldi ve kurucusu Mark Zuckerberg, şirketin kullanıcı verilerinin ve gizliliğinin kötüye kullanılması hakkında Kongre’ye ifade verdi. Beklendiği gibi düşüşteki hisseler yeniden artmaya başladı. Skandalın başlamasından sonra platformun hisseleri yüzde 11 düşmüştü. İlk duruşmalarla birlikte yükseldi, hatta iki yılda en büyük günlük kazancına ulaştı. Bu da Facebook’un mevcut piyasa değerine yaklaşık 17 milyar dolar ekledi.2012'de Facebook’a yatırım yapmış olsaydınız, kazandığı değer oranında sizin de paranız artacaktı. Buna göre, altı yıl önce 1000 dolarlık bir yatırım Çarşamba günü 4.300 $ ‘dan fazla bir değere sahip oldu. Yatırım, fiyat artışı ve yeniden yatırılan temettü kazançları dahil olmak üzere, toplamda yüzde 336’lık bir toplam geri dönüş olarak görülecekti.2011'de Netflix’e 1.000 dolar yatırsaydınız, şu anda ne kadarınız olacaktı?Video servisi veren Netflix, son yıllarda hizmetlerini genişleterek, dünya çapında bir başarı sağladı.Türkiye’de de popüler bir marka olan ve hayatımıza yepyeni diziler sokarak vazgeçilmez hale gelen Netflix’in hisseleri sadece geçen hafta Salı günü, %7’den fazla değer kazandı.2007’de Netflix’e 1.000USD yatırsaydınız, şimdi elinize 102.000 USD’dan fazla para geçecekti.2018’de içeriğe 8 milyar USD yatırım yapacağını açıklayan Netflix’in hisselerinin daha da değerleneceği öngörülüyor.2008’de Amazon’a 1.000 dolar yatırsaydınız, şu anda ne kadarınız olacaktı?Hissedarlara yaptığı yıllık açıklamada, Amazon kurucusu ve CEO’su Jeff Bezos, şirketin Prime hizmetinin dünya çapında 100 milyon üyeye ulaştığını açıkladı. Şirket ayrıca, beş milyardan fazla ürün sevk etti ve Echo adlı ev ürününden on milyonlarca satmayı başardı.Bu başarı kısmen, Bezos’un net değerinin neden 130 milyar dolar olduğunu açıklayabilir. Bu rakamlar, Amazon’a yatırım yapmanın hiç de yanlış olmadığını gösteriyor. 2008'de 1.000 dolarlık bir Amazon yatırımı, bugün, 19.300 $ ‘dan fazla, ya da 19 kattan fazla hisse değerlemesi elde edecekti.2010’da 1.000USD’lık bir Bitcoin yatırımı, şu anda ne kazandıracaktı?Bitcoin, son yıllarda adını sıkça duyduğumuz bir kripto para. İlk olarak 2009 senesinde, Satoshi Nakamoto adını kullanan bilinmeyen bir kişi tarafından kurgulanan sanal para, 2013’ten itibaren değer kazanmaya başladı. 2017 sonlarında 109.000 USD üst sınırı gören Bitcoin, 2018 senesinde ortalama 8–9bin USD sınırlarında geziyor.2010 senesinde, daha çiçeği burnunda olan Bitcoin için ortalama değerleme 6 cent civarındaydı. Yani 2010’da 1000USD’lık Bitcoin alsaydınız, 16.666 bitcoin’iniz olacaktı. Bunun da kabaca günümüzdeki değeri; 130 milyon USD’dan fazla yapıyor.Hadi o kadar geriye gitmeyelim. 2013 yılında, 1000USD’lık bitcoin alsanız, 5,4 bitcoin’iniz olacaktı. Bunun da şu andaki ortalama değeri (1 bitcoin’i 9.000 USD kabul edersek) 49.000 USD olacaktı. Yani 5 senede, 49 katı gelir getirecekti. Evler, arabalar ya da altın almaktan çok daha karlı değil mi?2010 yılında, 1.000USD’lık altın yatırımı, şu anda ne kadar kazandıracaktı?Altın bizim büyüklerin en sevdiği yatırım aracı. Özellikle yastıkaltında bulundurulması bu coğrafyaya özgü.2010 senesinde, 1000 USD’lık altın alsaydınız, ortalama 28,3 gr. altınınız olacaktı. Şu anda ise, altının gramını; 175 TL yani 43,75 USD’dan hesaplarsak, sahip olduğunuz altının değeri 1.238 USD olacaktı. Pek mütevazi bir artış; yaklaşık %20’lerde.2007’de 1000USD’lık Apple yatırımı, şu anda size ne kazandıracaktı?Apple deyince akla iPhone, hatta şu aralar da en çok iPhoneX geliyor. Değeri 1100USD’lar seviyesinde olan telefon satış rekorları kırıyor.Sadece telefon değil, laptopları, işletim sistemi ve iTunes ile bir çığır yaratan Apple’a 2007 senesinde 1.000USD yatırsaydınız ne olurdu? Bu sene yatırımınızın değeri 7000 USD mertebesinde olacaktı.Peki ya diğerleri?Ortalama 10 sene önce yatıracağınız 1.000USD hissenin şu andaki getirisi markalara göre şöyle olacaktı:Starbucks : 4.800 USDNike : 3.500 USDMcdonalds : 2.700 USDWallmart : 2.000 USDMicrosoft : 2.300 USDPfizer : 1.400 USDCoca Cola : 1.480 USDWalt Disney : 2.850 USD10 sene değil de, biraz daha geriye 80’lere gittiğimizde rakamlar biraz daha değişiyor. Özellikle Apple ve Microsoft için; 1980’lerde yatırılacak 1000USD’lık rakamlar, 2016’ya geldiğinde, yatırımcılarına 800.000USD’dan fazla para kazandıracaktı. Toplamda 2000 USD’lık yatırım, 30 sene sonrasında 800bin USD’a çıkacak, yani 400 katına çıkacaktı. Hala bir Bitcoin değil tabi :))Yazıda geçen değerlemeler 2018 Nisan 3. hafta verilerine göre yapılmıştır.